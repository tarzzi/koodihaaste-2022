# Solidabis Koodihaaste 2022  

## Tehtävä

Tehtävänäsi on toteuttaa ruokarähinä teemainen taistelu, jossa ruoat taistelevat keskenään erilaisilla statseilla.

Tehtävän toteutusta varten sinun tulee hakea eri ruokien ravintosisällöt ja toteuttaa näistä statsit, joiden perusteella ruoat taistelevat keskenään.

Toteutuksessa käytettävät teknologiat ovat vapaasti päätettävissäsi, ja voit toteuttaa tehtävän frontend-, backend- tai fullstack-toteutuksena (kts. palkintoluokat)

## Sovelluksessa tulee olla seuraavat toiminnot

1. Eri ravintosisältöjen haku ulkoisesta lähteestä (esim. [Fineli API](https://fineli.fi/fineli/fi/ohje/19) tai jokin muu vastaava kuten CSV-tiedosto)
1. Ravintosisältöjen muuntaminen hahmoluokkiin
1. Logiikan toteutus kahden ruokahahmon väliseen kaksintaisteluun
1. Tulosten esitys tekstimuotoisena rajapinta vastauksena tai visuaalisesti Frontendilla

## Statsit  

Perus statsit täytyy löytyä ja olla kaavan mukaan. On kuitenkin lupa lisätä taisteluihin satunnaisuutta.

100 grammaa sisältää:

- Energia (kcal) = Health Points eli kestopisteet.
- Hiilihydraatit (g) = Hyökkäysvoima
- Proteiinit (g) = Puolustusvoima (voidaan käyttää esim. prosentuaalisesti, koska maksimi on tietty 100)
- Rasvat ei erikseen lisää mitään statsia, mutta enemmän rasvaa = enemmän energiaa = enemmän helaa
- Hiilihydraattien, rasvojen ja proteiinien yhteenlaskettu grammamäärä = Hitaus. (tai käänteisellä arvolla hyökkäysnopeus)

![esimerkki statsit](https://koodihaaste.solidabis.com/static/media/ruoka_esimerkki.cca98c78150ed5266010.png)
![esimerkki taistelu](https://koodihaaste.solidabis.com/static/media/taisteluraportti_esimerkki.2ca9e8878ecbc8965605.png)

**Onnea koodihaasteeseen ja mukavaa (syys)koodailua!**
